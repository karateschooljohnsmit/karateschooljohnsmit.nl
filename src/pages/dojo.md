---
title: Dojo
---

## Trainingslocaties

Op maandag trainen we in gymzaal [de Wiekslag](https://goo.gl/maps/PvfAakHLZLiTecWdA) aan de Kievitstraat 54 te Enkhuizen. De lestijden zijn als volgt:

- Jeugd 6-8 jaar: 16.00 - 17.00
- Jeugd 8-11 jaar: 17.00 - 18.00
- Jeugd 11-15 jaar: 18.00 - 19.00
- Volwassenen: 19.30 - 20.45

## John Smit Sensei

John Smit is sinds 1978 leerling van Ernst van der Zee Shihan. In het jaar 2000 heeft John alle _Shodan_ (zwarte band) examens met goed gevolg doorlopen waarna hij, na het volgen van vele speciale trainingen, in 2007 slaagde voor 2e dan, in 2014 voor de 3e dan en in 2023 hoopt te slagen voor de 4e dan.

Sinds 2005 is hij zijn eigen _Shibu Dojo_ begonnen waar hij met veel passie karateles geeft aan 3 leeftijdsgroepen jeugd en een groep volwassen.

John is daarnaast Rots en water coach en bevoegd om training op scholen aan te bieden. De Rots en water training is bedoeld om kinderen en volwassenen te laten groeien in zelfverzekerdheid, voor zichzelf te leren opkomen en te leren hun grenzen aan te geven. Deze vaardigheden zijn verwerkt in de karatelessen.

> In onze dojo hangt een inclusieve sfeer waar iedereen welkom is om onze training, waarbij lichaam en geest in balans staan, zelf te ervaren. <cite>John Smit Sensei</cite>

## Dirk-Jan Post Sempai

Dirk Jan Post is sinds 2007 leerling van John Smit Sensei en Ernst van der Zee Shihan. In het jaar 2018 slaagde hij voor _Shodan_ en is nu volop aan het trainen voor zijn 2e dan examen waar hij in 2023 voor hoopt te slagen.

> Als er één ding is wat ik in 16 jaar geleerd heb, is het dat Karate voor mij meer is dan alleen sport. Het is een manier van leven, van nooit op geven, het hoofd geheven. Met de juiste inzet en geduld ontstaat als vanzelf de welbekende innerlijke rust en uitstraling van de ware karateka. Respect voor jezelf evenals de wereld om je heen, in vrede met wat is en komen gaat. Zelfverzekerd treed je de wereld tegemoet, wetende wat je kunt zonder de behoefte jezelf te bewijzen. Altijd en overal verbonden met al diegenen waarmee je de pijn, ongemakken en bijzondere momenten die erbij horen hebt gedeeld. Osaeru Shinobu! (Osu) <cite>Dirk-Jan Post Sempai</cite>


